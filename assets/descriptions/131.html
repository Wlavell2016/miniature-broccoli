<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Hustype 131</topic></title-block>
<figure class="full start"><img alt="Hustype 131" src="../img/hustyper/131/131_1.jpg"/>
<figcaption>Hustype 131.</figcaption></figure>
<p>Hustype 131 er fra 1913 og er tegnet av Bernt Keyser-Frölich. Det er ikke kjent hvem eller hva dette huset ble bygd for, men det er en stor og herskapelig bolig med egen kontordel og venterom.</p>
<p>Også dette huset er en stor og påkostet bolig i nyklassisistisk formspråk og med fine detaljer. Grunnflaten på huset er tilnærmet kvadratisk, mens venterommet og verandaen stikker ut som små tilbygg med henholdsvis valmet tak og takterrasse på toppen. Taket er utformet som et ordinært, symmetrisk saltak. Kjøkkeninngangen og hovedinngangen er plassert ved siden av hverandre i fasaden, uten noen overdekning. Det er brukt stående vekselpanel? i hele eksteriøret, med søylemotiver og pilastre i hjørnebordene og dreide verandasøyler i antikt formspråk. Stående formater i rekkverkene understreker det vertikale preget i huset.
Vinduene er i jugendstil, med en kombinasjon av småruter og uinndelte fag. Vinduene i stuene og venterommet er utformet som store seksfagsvinduer, der oppdelte fag rammer inn et større uinndelt vindusfelt. I de enklere rommene i hovedetasjen er det brukt ordinære krysspostvinduer med småruter i de to øverste rammene. Vinduene i andre etasje er mindre og utformet som enten tofags rokokkovinduer, trefagsvinduer med uinndelte midtfelt eller mindre smårutede vinduer. Pynteskodder ved siden av vinduene er med på å binde vinduene sammen til sammenhengende vindusbånd og peker framover mot senere stilperioder. Ovale elementer i dørspeil og loftsvinduer med forseggjort dekor gir huset ytterligere særpreg.</p>
<p>Kontoret er tilknyttet et venterom med adkomst fra vindfanget. Ved siden av kontordelen, skiller hustype 131 seg fra de andre store funksjonæreneboligene ved at det har et eget gjesterom. For øvrig har huset samme romprogram som de andre store eneboligene, med blant annet anretningsrom mellom kjøkken og spisestue, ekstra wc i kjelleren, utgang til veranda og hage fra stua og en liten luftebalkong i tilknytning til det største soverommet. Huset har to pipeløp, og i hovedetasjen er det 2,8 meter under taket. Også loftet er romslig med stor takhøyde.</p>
<figure class="full start"><img alt="Hustype 131" src="../img/hustyper/131/131_2.jpg"/>
<figcaption>Hustype 131.</figcaption></figure>
<div class="anbefalinger"><div class="anbefalinger-tittel">Mer informasjon</div><ul><li>Gjeldende <a href="kommunedelplanrjukan.php" target="_blank">kommunedelplan for Rjukan</a></li></ul></div>













</root></div>
                </div>
        </body>
</html>