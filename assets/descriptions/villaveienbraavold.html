<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <!-- 	Fonts by Matthew Butterick
                Non-exclusive and non-transferable font-license -->
                <link rel="stylesheet" type="text/css" media="all" href="../css/fonts.css">
                <!--	Buy your own font-license at https://practicaltypography.com -->
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Villaveien øst og Bråvold</topic><short-rule>Delområde 1</short-rule></title-block>

<p>Langs elvebredden avgrenser fem bolighus et lite gaterom rundt Bråvoldveien.
 Området knytter seg både i lokalisering, bebyggelsesstruktur og arkitektonisk utforming til bebyggelsen i nedre del av Villaveien-området.</p>
 <figure class="full start"><img alt="Bråvold med det første sykehuset og Villaveien i bakgrunnen." src="../img/villaveienbraavold/sykehusbraavold.jpg"/>
<figcaption>Bråvold med det første sykehuset og Villaveien i bakgrunnen  <br/>Foto: Tinn kommune - Thomas Haupt</figcaption></figure>

 <p>I denne delen av Villaveien er terrenget flatere enn videre oppover, og på hver side av veien er det oppført store bolighus med private innkjørsler. Avstanden mellom boligene og veien er relativt kort, noe som gjør at det skapes et tydeligere gaterom her enn i områdene lenger oppe i Villaveien.
Alle husene er individuelt utformet.</p>
<figure class="full start"><img alt="Villaveien 11, hustype 102A" src="../img/villaveienbraavold/villaveien11.jpg"/>
<figcaption>Villaveien 11, hustype 102A</figcaption></figure>

<aside><p>"Her er det ikke snakk om å repetere en og samme hustype. Hvert enkelt hus har fått sin individuelle og helt spesielle utforming - det eneste sosialt akseptable for stedets overklasse." - En industriby blir til</p></aside>
<figure class="full start"><img alt="Veileder - Villaveien og Fjellveien" src="../img/fjellveien/veilederVillaveienFjellveien.jpg"/>
<figcaption><a href="http://www.tinn-kommune.com/drupal-8/nb/node/9" target="_blank">Stiltypiske trekk i Villaveien og Fjellveien</a></figcaption></figure>
<figure class="full start"><img alt="Hustyper i Villaveien øst og Bråvold" src="../img/villaveienbraavold/kartvillaveienbraavold2.jpg"/>
<figcaption>Hustyper i Villaveien øst og Bråvold.</figcaption></figure>
<div class="subhead">Villaveien, Fjellveien, Fossoveien og Bråvold</div>
<p>Områdene Villaveien, Fjellveien, Fossovein og Bråvold er bebygget med store og individuelt utformede boliger for direktører og høyere funksjonærer på Hydro, men også bedriftslege, sorenskriver og politimester bosatte seg etter hvert her. Bygningene er oppført både som eneboliger, tomannsboliger og flermannsboliger, og alle er store og romslige.</p>
<figure class="full start"><img alt="Områdeinndeling: Villaveien" src="../img/fjellveien/omraadeinndelingVillaveien.jpg"/>
<figcaption>Ut fra landskapsbetraktninger og bebyggelseskarakter kan Villaveien med tilgrensende boliggater deles i tre delområder. </figcaption></figure>

<div class="subhead">Den første byetableringen på Rjukan</div>
<p>Området fra Krosso til Bråvold omfatter den første byetableringen på Rjukan. Området utgjorde et komplett, lite samfunn med forretninger, ulike boligtyper, skole og sykehus, samt et fjøs som forsynte Rjukan med kjøtt- og meieriprodukter.</p>
<p>Bebyggelsen gjenspeiler datidens klassedelte samfunn, med ulike bygningstyper og differensierte boligområder. Viktige fellesfunksjoner som butikker og fellesfjøs var plassert nederst mot elva sammen med arbeiderboligene, mens større funksjonærboliger i tomannsboliger og villaer på egen tomt ble plassert høyere oppe i dalsiden. </p>


<p>Både visuelt og funksjonelt er dette første by-og boligområdet nært knyttet til fabrikkområdet på motsatt side av elva. Ansatte med viktige funksjoner og arbeidsoppgaver på Hydro ble bosatt i kort avstand fra bedriften, og gangveier og trappeforbindelser i dalsiden knyttet boligbebyggelsen sammen og forbandt den med industriområdet. </p>
<reader-note><p>Kilder og nærmere beskrivelse:<br/> <a href="kommunedelplanrjukan.php" target="_blank">Kommunedelplan Rjukan</a>
<br/> <a href="http://www.tinn-kommune.com/drupal-8/nb/node/9" target="_blank">Veiledningsmateriell - Tinn kommune</a></p></reader-note>














</root></div>
                </div>

        </body>
</html>