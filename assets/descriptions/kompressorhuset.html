<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Kompressorhuset</topic></title-block>
<figure class="full start"><img alt="Kompressorhuset" src="../img/industriomraadet/kompressorhuset1929.jpg"/>
<figcaption>Kompressorhuset i 1929.<br/>Foto: <a href="https://nia.no" target="_blank">NIA</a></figcaption></figure>
<p>Kompressorhuset inneholdt kompressorer for nitrogen, kullsyre og blandgass, samt lagertanker og renseanlegg for olje. Anlegget var i drift frem til 1989.</p>

<p>Bygget skal som nytt ha vært det største kompressorhus i verden. Det rommet da ni liggende blandgasskompressorer for komprimering av nitrogen og hydrogen til synteseanlegget, og var et sentralt bygg i Haber-Bosch-rekken. Iperioden 1948-1961 kom ytterligere fire kompressorer.</p>
<p>Bygget viser tydelig inngangen til 1900-tallets moderne arkitektur. Det er oppført i pusset betong med stålrammer og store og høyreiste vindusfelt i stål som er trukket ut i vegglivet. Det har tilnærmet flatt valmet tak. Bygget har rene og dekorløse flater og mangler historiserende trekk. Produksjonshallen var åpen, lys og luftig. Bygget har utpreget utilitaristisk form. Gulvarealet er 8.200 kvadratmeter.
I bygningen befinner seg anlegget for D2-gass, som ble flyttet på 1990-tallet fra Såheim der det var en del av produksjonsanlegget for tungtvann. Det er ikke lenger i drift.</p>
<figure class="full start"><img alt="Kompressorhuset" src="../img/industriomraadet/kompressorhusetidag.jpg"/>
<figcaption>Kompressorhuset i dag.<br/>Foto: Helge Songe</figcaption></figure>
<p>Bygningen ligger lenger vest i fabrikkanlegget og er det første tilreisende møternår de ankommer Vestfjorddalen vestfra.</p>
<p>Bygget var opprinnelig 27 meter bredt og 117 meter langt, men ble i 1946 forlenget vestover til 162 meter. Bygget er tilnærmet uendret utvendig og har mye av bygningsstrukturen bevart også innvendig. Det har fått nye porter og dører.</p>

<div class="anbefalinger"><div class="anbefalinger-tittel">Mer informasjon</div><ul><li><a href="nominasjonVerdensarv.pdf#page=116" target="_blank">Nominasjonsdokumentet til Unescos verdensarvliste</a></li></ul></div>













</root></div>
                </div>
        </body>
</html>