<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <!-- 	Fonts by Matthew Butterick
                Non-exclusive and non-transferable font-license -->
                <link rel="stylesheet" type="text/css" media="all" href="../css/fonts.css">
                <!--	Buy your own font-license at https://practicaltypography.com -->
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Vemork</topic><short-rule>Kraftstasjonen</short-rule></title-block>
<p>Vemork kraftstasjon, tegnet av arkitekt Olaf Nordhagen, ble oppført i perioden 1907-1911. Bygget er ruvende og har en lengde på 110m og en bredde på 21.75m. Den er støpt i betong og kledt med naturstein.</p>
<figure class="full start"><img alt="Vemork kraftstasjon 1911." src="../img/vemork/vemork1911.jpg"/>
<figcaption>Vemork kraftstasjon 1911 | Foto: <a href="https://digitaltmuseum.org/021016018622/vemork-kraftstasjon-eksterior" target="_self">Wilse/NIA</a></figcaption></figure>
<p>Bruken av huggen stein i fasadene kan trolig tilskrives Nordhagens innsikt i eldre norsk arkitektur, ikke minst kirkearkitektur, og føyer seg inn i tidens oppfatning av arkitektur med nasjonalt preg. Samtidig føyer stasjonen seg inn i internasjonal arkitektur hvor rustikk naturstein gjerne ble brukt når middelalder og renessanse var inspirasjonskilden. Huggsteinen er utnyttet i arkitekturen med middelaldermotiver som dekor. I følge muntlige overleveringer skal Sam Eyde ikke ha villet godkjenne de opprinnelige tegningene slik de var ved byggestart, fordi stasjonen ikke hadde fått den monumentale utforming som dens dominerende beliggenhet skulle tilsi, og derfor sendte ilbud etter den unge arkitekten Nordhagen, som da var 24 år. Etter å ha sett tegningene og akseptert oppdraget om en mer monumental løsning ferdig til neste ettermiddag, tegnet Nordhagen stasjonen. Det er tydelig at han gjenbruker motiver fra vinnerutkastet til Bergen Bibliotek som han vakte oppmerksomhet med et par år tidligere.</p>
<figure class="full start"><img alt="Vemork kraftstasjon 2012." src="../img/vemork/vemork2012.jpg"/>
<figcaption>Vemork kraftstasjon 2012 | Foto: Per Berntsen</figcaption></figure>
<p>I kraftstasjonen ble det anbragt to 45 tonns løpekraner, og 10 horisontalakslete Pelton-turbiner hver beregnet for en virkningsgrad på 76 % for en maksimal ytelse på 14.500 hk. Fem av turbinene ble levert av I. M. Voith. Heidenheim, og fem av Escher Wyss i Zürich. Ved prøver ble største virkningsgrad funnet å være ca. 80 %.  I årene 1918-1919 ble turbinene forsynt med nye løpehjul og skovler, og virkningsgraden økte til ca. 88%.</p>
<figure class="full start"><img alt="Turbiner fra Vemork kraftstasjon." src="../img/vemork/vemorkturbiner.jpg"/>
<figcaption>Turbiner på Vemork kraftstasjon | Foto: Per Berntsen</figcaption></figure>
<p>Turbinene er direkte koblet til trefasegeneratorer som ytte 17.00 kVA ved 10 – 11 kV. Ni av generatorene er dobbeltmaskiner med to sidestilte generatorer på samme aksel, fem av disse levert av ASEA (Allmänna Svenska Elektriska Aktiebolaget) i Västerås, og de øvrige samt en enkeltgenerator av Brown Bovery &amp; Cie i Sveits. I tillegg til disse leverte  Kværner Brug i Oslo (Kristiania) en 1000 hk driftsturbin, som tilkoble en dreiestrømsgenerator leverte strøm til lys og kraft til Vemork og omegn. Instrumenteringen i kraftstatsjonen kom fra Sté Anonyme Westinghouse i Le Havre, Frankrike.</p>
<figure class="full start"><img alt="Vemork instrumentpanel." src="../img/vemork/vemork2.jpg"/>
<figcaption>Instrumentpanel Vemork kraftstasjon | Foto: Per Berntsen</figcaption></figure>
<p>Hydrologiske undersøkelser som ble foretatt under anlegget tydet på større vannføring enn først beregnet. Fordelingsbassenget fikk derfor uttak for den 11. rørledningen, med sikte på en eventuell utvidelse av anlegget. Fordi turbinene ved utprøving viste seg å ha større virkningsgrad enn antatt, slik at reserveytelsen som lå i å overbelaste maskinene ble redusert, ble en utvidelse besluttet. Rørledningen ble da gjort så stor at den kunne gi vann til to grupper av maskiner og tilbygget ble beregnet for dette. Tilbygget for den såkalte reservestasjonen ble utformet som en forlengelse av maskinhallen i østre ende, og ble avsluttet med en tverrstilt gavl. Den 11. turbinen kom fra Escher Wyss og var av samme type og ytelse som dem firmaet tidligere hadde levert. Maskingruppas generator ble levert av Maschinenfabrik Oerlikon i Sveits med samme data som de øvrige. En 12. maskingruppe ble installert på 1920-tallet, med en vertikalakslet Francis-turbin med ytelse 15 000 hk. Instrumenteringen for maskingruppene ble plassert i et tilbygg utført som et tårn med kvadratisk grunnplan, hvorfra ledningene for kraftoverføringen kunne tas ut.</p>
<div class="subhead">Endringer</div>
<p>Kraftstasjonen ble tatt ut av drift i 1971 og erstattet av Nye Vemork kraftstasjon i fjellhall bak den gamle stasjonen. Gamle Vemork kraftstasjon huser i dag lokalene til <a href="https://nia.no/vemork/" target="_self">Norsk Industriarbeidermuseum</a>, med utstillingsarealer, kontorer, arkiver, kafe og butikk. Det er gjort noen mindre bygningsmessige tilpasninger, bl.a. med universelt utformet rampe for publikumsatkomst. I maskinhallen står de opprinnelige maskingruppene på plass og inngår i museets faste utstillling.</p>
<reader-note><p>Kilde:<br/> <a href="nominasjonVerdensarv.pdf#page=77" target="_self">Nominasjonsdokumentet til Unescos verdensarvliste</a></p></reader-note>












</root></div>
                </div>

        </body>
</html>