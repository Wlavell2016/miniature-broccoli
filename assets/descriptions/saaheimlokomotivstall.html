<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Såheim lokomotivstall</topic></title-block>
<p>Bygningen fungerte som lokomotivstall og vognverksted, og var fra 1928 del av hydrogenfabrikketn. Bygget er i dag 56x14 meter, det er oppført i betong og tegl, og det har både flatt tak og mansardformet tak.
Kortsiden i vest henger sammen med nabobygget. Langsidene mot sør og nord har felt inndelt av pilastre med store buede vinduer med jernsprosser. I interiøret er verksteds- og lokomotivstallens fellesrom med gjennomlys nord-sør i stor grad intakt med synlig konstruksjon.
Det langstrakte bygget er arkitektonisk i slekt med historismepregete lokomotiv- og trikkestaller fra de første tiårene etter 1900. Det besto av to høyreiste deler med saltak i hver ende i øst og vest, og et langstrakt
bygg med verksted og stall skilt av søylerekke imellom disse. Bygget hadde opprinnelig to buede porter på vestfasaden, en til stallen med flatt tak i sør og en til verkstedet som hadde høyere mansardtak i nord. Lokomotivstallen har bevart sine jernbanearkitektoniske hovedtrekk, i sær på langsidene og inne i hovedrommet.</p>
<figure class="full start"><img alt="Såheim lokomotivstall" src="../img/industriomraadet/saaheimlokomotivstallPB.jpg"/>
<figcaption>Såheim lokomotivstall.<br/>Foto: Per Berntsen</figcaption></figure>
<p>Omkring 1930 ble funksjonen som lokomotivstall og verksted avviklet, og bygningen ble omgjort til fabrikklokale for Hydros ammoniakkmetode. Da ble bygget ombygd i hver ende, slik at takene der ble flate,
enkelte av de buede vinduene forsvant i østre hoveddel som ble omgjort til kontorer o.l., nye vinduer og dører ble satt inn flere steder, og vestre kortende ble bygd sammen med den nye hydrogenfabrikken. Ytterveggene er i nyere tid isolert ogkledd med slammede plater festet med bolter.</p>
<div class="anbefalinger"><div class="anbefalinger-tittel">Mer informasjon</div><ul><li><a href="nominasjonVerdensarv.pdf#page=143" target="_self">Nominasjonsdokumentet til Unescos verdensarvliste</a></li></ul></div>








</root></div>
                </div>
        </body>
</html>