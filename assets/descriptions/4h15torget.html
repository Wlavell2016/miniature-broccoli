<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>4H15</topic><short-rule>4H15 - Torget - Monumentalt anlagt</short-rule></title-block>
<p>Torget avsluttet byggefasen av Rjukan by, og var monumentalt anlagt med de store klassisitiske murbygningene for post/apotek og bibliotek på øst- og vestsiden. Posthuset var ferdig i 1921 og rommet i tillegg telefonsentral, telegrafkontor og apotek.
Det var en staselig bygning, og fikk derfor kallenavnet «Lakkskoen». Biblioteket ble oppført som en pendant på vestsiden, ferdig i 1924. Biblioteket kalles «Det røde bibliotek» for sin store samling av marxistisk litteratur. Disse bygningene var tenkt å skulle flankere et staselig rådhus
mot sør. Byens statue av Sam Eyde opptar nå denne plassen. Rådhuset med søylehall, vestibyle, kommunale kontorer, festsal og scene, møtesal for herredstyre og kontorer for ordfører kom aldri til utførelse, slik at torget i dag er åpent og har selve Såheim kraftstasjon på sørsiden av Måna som fondmotiv i bakgrunnen.</p>
<figure class="full start"><img alt="Plantegning av torgområdet på Rjukan" src="../img/torget/torget_ugland.jpg"/>
<figcaption>Eldre plantegning av torgområdet med det planlagte rådhuset dominerende i bildet. Rådhuset ble aldri bygget.</figcaption></figure>

<p>Statuen av Sam Eyde ble avduket midt på Torget med stor festivitas i 1920, etter et forspill
som begynte da egne komiteer ble nedsatt i alle steder og byer der Eydes virke strakte seg (Rjukan, Notodden, Oslo (Kristiania), Eydehavn). Billedhogger professor Gunnar Utsond fikk oppgaven. Finansieringen skjedde med bidrag fra Tinn kommune, AS Rjukanfos, lag og foreninger og ved

innsamling fra ansatte rundt på Hydros ulike avdelinger. Statuen ankom Rjukan i 1918, men plasseringen var ennå ikke klarlagt da bl.a. reguleringen av Torget drøyde. Rjukan Byanlæg reiste statuen på en sokkel som var tegnet av arkitekt Thorvald Astrup, og støpt i betong med forblending av mørk kleberstein fra
et brudd ovenfor det nye sykehuset. På 1960-tallet ble statuen flyttet fra Torgets senter til den nåværende plasseringen.</p>
<figure class="full start"><img alt="Deler av torget på Rjukan" src="../img/torget/torget.jpg"/>
<figcaption>Deler av torget på Rjukan før statuen av Sam Eyde ble flyttet.</figcaption></figure>

<reader-note><p>Kilder:<br/> <a href="kommunedelplanrjukan.php" target="_blank">Kommunedelplan Rjukan</a>
       <br/> <a href="nominasjonVerdensarv.pdf#page=166" target="_blank">Nominasjonsdokumentet til Unescos verdensarvliste</a></p></reader-note></root></div>
                </div>
        </body>
</html>