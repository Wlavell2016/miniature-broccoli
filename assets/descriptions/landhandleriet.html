<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Landhandleriet</topic></title-block>
<figure class="full start"><img alt="Ingolfsland Landhandleriet" src="../img/landhandleriet/landhandlerietOppforing.jpg"/>
<figcaption>Landhandleriet under oppføring.</figcaption></figure>
<p>Landhandleriet ble oppført som en staselig bygård med to fulle etasjer og to loftsetasjer under et høyt mansardtak.
Eksteriøret har mange fellestrekk med den tidligere Funksjonærmessen i Skogveien, kanskje ikke så overraskende ettersom de to bygningene ble tegnet samme år og av den samme arkitekten,
Christiania-baserte Thorvald Astrup. Begge bygningene er også symmetrisk utformet, med bruk av asymmetriske elementer som balkong, veranda og sideinngang som arkitektoniske virkemidler for å skape variasjoner i fasadene.</p>
<p>Landhandleriet rommet mange funksjoner og ble oppført med en intrikat planløsning.
Mens første etasje er utformet som forretningslokaler og kontor, ble andre og tredje etasje innredet til boligformål.
Kjelleretasjen er delt i to med en tett vegg, der en del hører til forretningslokalene, mens den andre delen disponeres av boligene.
Forretningslokalene hadde separate inngangsdører til fire butikklokaler fra gatefasadene, i tillegg var fire innganger plassert på baksiden av bygget.
Fra baksiden gikk adkomstene via to trapperom og en utvendig kjellernedgang. Det var også to separate, interntrapper plassert mellom henholds kjeller og første etasje og mellom de to loftsetasjene.
De to trappeløpene fungerte som henholdsvis hovedinngang og kjøkkeninngang til hovedleiligheten i andre etasje, samtidig som det minste trappeløpet også var eneste adkomst til to mindre leiligheter i andre etasje og på loftet.</p>
<figure class="full start"><img alt="Landhandleriet" src="../img/landhandleriet/landhandlerietNord.jpg"/>
<figcaption>Landhandleriet - fasade mot nord.</figcaption></figure>
<div class="anbefalinger"><div class="anbefalinger-tittel">Mer informasjon</div><ul><li>Gjeldende <a href="kommunedelplanrjukan.php" target="_blank">kommunedelplan for Rjukan</a></li></ul></div>












</root></div>
                </div>
        </body>
</html>