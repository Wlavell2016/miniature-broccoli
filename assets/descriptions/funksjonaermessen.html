<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Funksjonær - messen</topic></title-block>
<figure class="full start"><img alt="Funksjonær - messen" src="../img/funksjonaermessen/funksjonaermessenNord.jpg"/>
<figcaption>Funksjonærmessen - fasade mot Nord.</figcaption></figure>
<p>I Skogveien 19 sto det fram til 1970-tallet et stort toetasjes hus med høyt valmet tak og fint utsmykkede fasader, blant annet med en innebygget veranda - loggia, i front. Bygningen ble oppført som funksjonærmesse med 14 enkeltrom og tre dobbeltrom. I første etasje ledet den sentralt plasserte hovedinngangen inn til fellesrom som spisestue, salong og røkerom, mens kjøkkeninngangen på kortsiden av bygget ga adkomst til et stort og vel utstyrt kjøkken, samt to pikeværelser. Beboelsesrommene var plassert i andre etasje og i loftsetasjen, med felles bad og wc på gangen i andre etasje. Huset hadde to gjennomgående trappeløp, en hovedtrapp tilknyttet fellesrommene og en baktrapp som gikk gjennom anretningen i kjøkkenavdelingen.</p>
<p>Allerede i 1925 ble huset bygd om til tre horisontale funksjonærleiligheter. Leilighetene hadde alle karakteristiske trekk på funksjonærboliger som spisestue, pikerom og bad på etasjeplanet,
 der baktrappen fungerte som kjøkkeninngang for alle de tre leilighetene. Skillet mellom representasjon og støttefunksjoner var fremdeles viktigere enn avgrensningen av private arealer.</p>
<figure class="full start"><img alt="Funksjonærmessen" src="../img/funksjonaermessen/funksjonaermessenSyd.jpg"/>
<figcaption>Funksjonærmessen - fasade mot Syd.</figcaption></figure>
<p>Rivningsvedtaket utløste mye diskusjon, både lokalt og blant fagfolk. Begrunnelsen for å rive bygget, var at de gamle leilighetene ble ansett som upraktiske, samtidig som det ble vurdert å være et stort behov for moderne, funksjonelle boliger.
 Dette argumentet ble underbygget av at det var svært få arealer tilgjengelige for boligbygging på Rjukan.</p>
<div class="anbefalinger"><div class="anbefalinger-tittel">Mer informasjon</div><ul><li>Gjeldende <a href="kommunedelplanrjukan.php" target="_blank">kommunedelplan for Rjukan</a></li>
<li>Når industrien bygger byer (NRK):<a href="https://tv.nrk.no/program/FOLA02001379/naar-industrien-bygger-byer#t=43m21s" target="_blank">Rivingen av Funksjonærmessen</a></li></ul></div>













</root></div>
                </div>
        </body>
</html>