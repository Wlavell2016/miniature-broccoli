<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Kjelehuset</topic></title-block>
<p>Kjelehuset ble oppført som del av første byggetrinn av salpeterfabrikken. I dette bygget ble gassen fra ovnshuset kjølt ned gjennom store
dampkjeler, og videre gjennom gasskjølere, horisontale rør som ble overrislet med vann. Her ble gassen ført til oksydasjonsbeholdere før den
ble overført til tårnhuset for absorpsjon. Kjelehusets funksjoner lå i den høyeste delen i vest, mens vifter og kompressorer hadde plass i den
lavere østre delen. Ved full drift passerte ca. 500 000 m3 gass i timen gjennom anlegget. Bygget inneholdt også garderober. Det var i drift for
lysbuemetoden fram til 1929. Tilsvarende bygg i Hydroparken Notodden er revet. Fra slutten av 1940-årene ble bygget tatt i bruk som rørleggerverksted,
elektrisk verksted og instrumentverksted.</p>
<figure class="full start"><img alt="Kjelehuset" src="../img/industriomraadet/kjelehuset.png"/>
<figcaption>Kjelehuset i dag.<br/>Foto: Eystein M. Andersen</figcaption></figure>
<p>Bygget på 1000 kvadratmeter ligger like øst for ovnshuset. Bygget ble oppførti industriarkitekturens klassisistiske tradisjon. Bygget har et klart
utilitaristisk uttrykk og ingen dekorative elementer utover pilastre. Det er oppført i teglstein med rammeverk i stål og store firkantede vindusflater.</p>
<p>Bygget ble seint på 1940-tallet bygd om innvendig. Det har fått senkete tak innvendig. Mot vest er et tidligere takoverbygg bygd opp som et
eget tilbygg. Fasadene er noe endret, bl.a. med et nytt inngangsparti fra 1980-årene.</p>
 <p>Bygget huser i dag teknisk senter med kontorer, verksteder og produksjonslokaler.</p>
<div class="anbefalinger"><div class="anbefalinger-tittel">Mer informasjon</div><ul><li><a href="nominasjonVerdensarv.pdf#page=110" target="_blank">Nominasjonsdokumentet til Unescos verdensarvliste</a></li></ul></div>













</root></div>
                </div>
        </body>
</html>