<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Kontrollrommet</topic></title-block>
<p>Østre del av Ovnshus I var fra 1911 fordelingsstasjon som forsynte  hele fabrikkområdet på Rjukan med strøm. Fordelingsstasjonen ligger over tre etasjer
i de tre førstehallene i Ovnshus I.</p>
<p>Kraftledningene fra Vemork kom inn i byggets vestfasade. Ledningene er borte, men det er porselenskopper og innføringsluker synlig i fasaden.
Kraftledninger fra Såheim kommer inn på byggets sørside.
Fra 1929 fordelte stasjonen i Ovnshus I strøm fra Såheim til de nye fabrikkene som da ble oppført for ammoniakkmetoden. Såheim leverte fra starten også
strøm til en fordelingsstasjon som lå nærmere denne kraftstasjonen.</p>
<p>Fordelingssentralen i Ovnshus I ble forbedret flere ganger i tiden under ammoniakkmetoden.
I 1954 startet en femtrinns totalombygging som ble sluttført i 1956 for å fjerne restene fra 1911 og
lage et nytt system tilpasset fabrikkens drift. Hele anlegget ble da trykkluftstyrt, og alle bryterne kunne fjernstyres
fra kontrollrommet. Kontrollrommet fra 1956 i anleggets 2. etasje er svært godt bevart og fortsatt i bruk.
Hovedtavlen omfatter blindskjema med fjernstyringsutstyret for hovedapparatanlegget. Sidetavlen har
måleinstrumenter for fordelingsstasjonens 500 og 220 V-anlegg, samt fjernkontrollinstrumenter for alle fordelings- og transformatorstasjoner
i fabrikkanlegget. Deler av fordelingsstasjonsanlegget utenfor kontrollrommet er revet eller bygd om.</p>
<div class="anbefalinger"><div class="anbefalinger-tittel">Mer informasjon</div><ul><li><a href="nominasjonVerdensarv.pdf#page=115" target="_blank">Nominasjonsdokumentet til Unescos verdensarvliste</a></li></ul></div>













</root></div>
                </div>
        </body>
</html>