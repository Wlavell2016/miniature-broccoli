"<!DOCTYPE html>\n<html lang=\"no\">\n        <head>\n                <meta charset=\"UTF-8\">\n                <meta name=\"viewport\" content=\"width=device-width, initial-scale=1.0\">\n                <link rel=\"stylesheet\" type=\"text/css\" media=\"all\" href=\"../css/descriptions.css\">\n                <!-- \tFonts by Matthew Butterick\n                Non-exclusive and non-transferable font-license -->\n                <link rel=\"stylesheet\" type=\"text/css\" media=\"all\" href=\"../css/fonts.css\">\n                <!--\tBuy your own font-license at https://practicaltypography.com -->\n                <title>Verdensarven - Arkitektur, bygningstyper og byplanlegging i Rjukan</title>\n        </head>\n        <body id=\"body\" class=\"body-text_century-supra\" body-text=\"true\">\n                <div id=\"content\">\n                        <div id=\"doc\"><root><title-block><topic>Egne Hjem</topic><short-rule>Samlebegrep og idèstrømning</short-rule></title-block>\n<p>Egne Hjem var et samlebegrep og idèstrømning som i Norge oppstod på begynnelsen av 1900-tallet, og som hadde som mål å gi arbeiderklassen egne boliger. Enten man var bedriftsleder og ønsket bedre produktivitet, eller arbeider som ønsket bedre boligforhold, var dette noe som mange kunne anse å tjene egen sak. Det norske tidsskriftet «Egne Hjem» kom første gang ut i oktober 1902, og refererte da til Egne Hjem-saken eller Egne Hjem-spørsmålet. Tidsskriftet hentet sitt navn fra det svenske  «Egna hem» og «Egnahemrörelsen» som oppstod i Sverige på 1890-tallet. </p>\n<p>I 1903 ble det utgitt en bok som innehold tegninger og eksempler på hvordan arbeiderboliger og Egne Hjem kunne være. Inspirasjon for utformingen av Egne Hjem ble hentet fra Ebenezer Howards idèer om hagebyens fortrinn, og tyske og britiske bostedsidealer. </p>\n<p>Typiske Egne Hjem er beskrevet som små hus med tilhørende jordstykker store nok til å dekke en arbeiderfamilies behov for dyrking av hagevekster og jordbruksprodukter. De skulle ligge i landlige omgivelser, og ikke være større enn at en arbeiderfamilie ville ha råd til å eie dem.</p>\n<div class=\"subhead\">Egne Hjem på Rjukan</div>\n<p>Egne Hjem-husene på Rjukan er oppført i tråd med hagebyidealene og de internasjonale tankene om sosial boligbygging som oppsto helt på slutten av 1800-tallet. De finnes som to hovedtyper; en horisontaldelt variant som møter alle de typiske kriteriene for arbeiderboliger, og en litt større, vertikaldelt variant som beveger seg mot sjiktet av enkle funksjonærboliger.</p>\n<figure class=\"full start\"><img alt=\"Egne Hjem på Ingolfsland - Rjukan\" src=\"../img/egnehjem/NIA_KPE_0022_web.jpg\"/>\n<figcaption><a href=\"https://digitaltmuseum.no/021015820818/egne-hjem-41-ingolfsland/media?slide=0\" target=\"_self\">Bygging av Egne Hjem på Ingolsfland - Rjukan</a> | K. Pedersen, <a href=\"https://nia.no\" target=\"_self\">NIA</a></figcaption></figure>\n<div class=\"subhead\">Horisontaldelte tomannsboliger</div>\n<p>Hovedtypen av Egne Hjem-hus på Rjukan er utformet som horisontaldelte tomannsboliger med en leilighet i hver etasje. Hver boenhet var utformet med en standard 3-roms plan bestående av kjøkken, stue og soverom. Et felles vannklosett for de to boenhetene var lagt til kjelleren, sammen med fellesrom for mat og brensel. Til forskjell fra arbeiderleilighetene og de klassiske arbeiderboligene har Egne Hjem - husene et overbygd inngangsparti som fungerte som kombinert veranda/uteoppholdsplass, og noen ganger er det også laget en egen uteplass for boligen i andre etasje, i form av en overbygd veranda. Husenes størrelse og utforming har gjort det enkelt å slå de to enhetene sammen til eneboliger. </p>\n<p>De typiske Egne Hjem-husene har en kompakt bygningsform med kubisk eller svakt rektangulær grunnflate og bratte saltak. I motsetning til de klassiske arbeiderboligene, utformes Egne Hjem-husene med større variasjon i fasadene og et mer individuelt uttrykk.  Egne Hjem-husene karakteriseres også av å være plassert på romslige, avgrensede tomter med plass til både uteopphold og dyrking av pryd- og nyttevekster.</p>\n<p>Horisontaldelte tomannsboliger av Egne Hjem-typer er oppført på Ingolfsland og Tveito.</p>\n<div class=\"subhead\">Vertikaldelte tomannsboliger</div>\n<p>Vertikaldelte tomannsboliger av Egne Hjem-type er utformet som hagebyhus med egne innganger og private hager. De vertikale tomannsboliger ligger ofte i tilknytning til horisontaldelte Egne Hjem-hus, små eneboliger av Egne Hjem-type eller større arbeiderboliger av J-typene. Husene har en kompakt bygningsform, der inngangspartier og verandaer kan være utformet som små tilbygg til hovedvolumet, stor takhøyde og forseggjort utforming med store, sammensatte vinduer.</p>\n<p>I de vertikaldelte tomannsboligene består hver boenhet vanligvis av stue og kjøkken i første etasje og to soverom i andre etasje. Boligene har ikke bad integrert i boligarealet, men et felles wc i kjelleren sammen med andre fellesrom som vaskerom og oppbevaringsrom til mat og brensel. Dette er samme planløsning som man finner i de klassiske arbeiderboligene, og man kan som for disse anta at de vertikaldelte tomannsboligene har vært forbeholdt spesialiserte arbeidere med spesielle funksjoner i bedriften eller lavere funksjonærer.  Forskjellen til de klassiske arbeiderboligene ligger i husenes utforming og plassering, samt forholdet til utearealene. De vertikaldelte Egne Hjem-husene har stor takhøyde og forseggjort eksteriør, samtidig som de i likhet med de horisontaldelte Egne Hjem-husene finnes i forskjellige varianter og sammenstilles på måter som gir bygningene et individuelt preg.</p>\n<div class=\"subhead\">Utvendig kledning</div><p>Ytterkledningen utgjør et svært vesentlig trekk ved Egne hjem-husene, og er til en viss grad med på å skille de ulike hustypene fra hverandre. Ulik bruk av paneltyper og forskjellig orientering på panelet deler opp fasadene og modellerer dem gjennom å underbygge typiske bygningsmessige trekk. Den utstuderte panelbruken gir hustypene karakter og særpreg. </p>\n<div class=\"subhead\">Utbyggingen av Egne Hjem på Ingolfsland og Tveito</div><p>I forkant av – og kanskje delvis parallelt med arkitektkonkurransen, startet Hydro oppføring av den første Egne-hjem bebyggelsen lengst vest i Ingolfslandområdet – i Blindtarmen og på oversiden av Sam Eydes gate. Samtidige kart kan tyde på at også noen av de videreutviklede Egne hjem husene ble oppført før man hadde ferdigstilt den helhetlige områdeplanen. I dette tidsrommet førte Hydro også opp en rekke funksjonærboliger i det høyere-liggende området i Skogveien. Selv om denne tidlige utbyggingen ikke var en del av arkitektkonkurransen, er området både i hustyper og bebyggelsesstruktur nært knyttet sammen med resten av Ingolfsland og Tveito-området. Kompleksiteten er imidlertid mindre og området mangler det, helhetlige byplangrepet som preger området for arkitektkonkurransen lenger øst. </p>\n<reader-note><p>Kilde:<br/> <a href=\"nominasjonVerdensarv.pdf#page=85\" target=\"_self\">Nominasjonsdokumentet til Unescos verdensarvliste</a><br/><a href=\"nominasjonVerdensarvKart.pdf#page=16\" target=\"_self\">Kart til Nominasjonsdokumentet til Unescos verdensarvliste</a></p></reader-note>\n\n\n\n\n\n\n\n\n\n\n\n\n</root></div>\n                </div>\n\n        </body>\n</html>"