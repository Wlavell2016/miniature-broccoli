<html><head><meta charset="UTF-8"/></head><body><root><title-block><topic>Rødbyen</topic><short-rule>Hustype J11</short-rule></title-block>
<figure class="full start"><img alt="Rødbyen | Foto: Per Berntsen" src="../img/rodbyen/rju_2013-05-07_146.jpg"/>
<figcaption>Foto: Per Berntsen</figcaption></figure>
<p>Plasseringen av bebyggelsen i Rødbyen er strengt organisert. I nord-syd-retning er bebyggelsen speilvendt omkring en akse som går midt gjennom kvartalene.</p>
<figure><img alt="Rødbyen er speilvendt om en akse som går midt gjennom kvartalet." src="../img/rodbyen/bebyggelsesstruktur_rodbyen.jpg"/>
<figcaption>Bebyggelsen i Rødbyen speiler seg om en akse som går midt gjennom kvartalet.</figcaption></figure>

<figure><img alt="De seks nederste bygningene ligger med eksakt samme avstand seg i mellom." src="../img/rodbyen/bebyggelsesstruktur_rodbyen3.jpg"/>
<figcaption>De seks nederste bygningene ligger med eksakt samme avstand seg i mellom.</figcaption></figure>

<div class="subhead">Et helhetlig anlegg</div>

<p>Rødbyen ble bygget som et helhetlig anlegg på totalt åtte bygninger, delt i to av Birkelands gate og en høydeforskjell i terrenget. De to boligene langs Sam Eydes gate hadde felles adkomst fra hovedveien, mens den lavereliggende gruppen hadde forhager mot veien og et indre gårdsrom som åpnet seg mot Mogata og Birkelandsgate. Mellom husrekkene lå det små lave uthus på linje og delte opp gårdsrommet i private soner.</p>
<figure><img alt="Den lavereliggende gruppen hadde forhager mot veien og små lave uthus som delte opp det indre gårdsrommet i private soner." src="../img/rodbyen/Rodbyen_helhetlig_anlegg.jpg"/>
<figcaption>Den lavereliggende gruppen hadde forhager mot veien og små lave uthus som delte opp det indre gårdsrommet i private soner.</figcaption></figure>

<div class="subhead">Målsetting</div><aside><p>Dokumentet er levende og endres over tid</p></aside>
<p>Med selveierboliger og bilen som selvsagt del av husholdningene, må det legges til rette for kjøre- og gangadkomst til hver enkelt boenhet. For å gjenskape forhagene mot veien og det helhetlige preget over området, bør det lages et overordnet «skjema» for disponering av eiendommene. Vi anbefaler at innkjørsler samles mellom bygningene og begrenses i bredde, samtidig som forhagene gis et grønt preg og avgrenses mot vei med tradisjonelt gjerde.</p>
<figure><img alt="Innkjørsler bør samles mellom bygningene og begrenses i bredde. Forhagene bør gis et grønt preg og avgrenses mot vei med tradisjonelt gjerde." src="../img/rodbyen/Rodbyen_innkjorsler2.jpg"/>
<figcaption>Innkjørsler bør samles mellom bygningene og begrenses i bredde. Forhagene bør gis et grønt preg og avgrenses mot vei med tradisjonelt gjerde.</figcaption></figure>


<p>Målsettingen om å holde området mellom bygningene og veien mest mulig åpent, vil gi en sone tilsvarende det skraverte området som bør holdes mest mulig fritt for bygningsmessige installasjoner.</p>
<figure><img alt="Område som bør holdes mest mulig fritt for bygningsmessige installasjoner." class="normal" src="../img/rodbyen/skravert.jpg"/>
<figcaption>Område som bør holdes mest mulig fritt for bygningsmessige installasjoner.</figcaption></figure>
<p>Målsettingen om å bevare bygningene mest mulig uforandret mot gata, gjør at evt. takopplett må plasseres på baksiden av bygningene. Figuren viser hvilke takflater som er aktuelle for påbygg.</p>
<figure><img alt="Takflater som kan være aktuelle for påbygg." src="../img/rodbyen/Rodbyen_takopplett.jpg"/>
<figcaption>Takflater som kan være aktuelle for påbygg.</figcaption></figure>
<p>7 av de 8 boligene i Rødbyen er av samme type som Flekkebyen. Det siste huset er en litt større variant av hustypen.</p>
<reader-note><p><strong>Historie/Trivia/Kuriosa </strong> fra/om Rødbyen <a href="https://tinn.kommune.no" target="_self">Link til hoveddokumentet.</a></p></reader-note>


<div class="anbefalinger"><div class="anbefalinger-tittel">Anbefalinger</div><ul><li>Det bør lages et overordnet "skjema" for disponering av eiendommene.</li>
<li>Innkjørsler bør samles mellom bygningene og begrenses i bredde.</li>
<li>Forhagene bør gis et grønt preg og avgrenses mot vei med tradisjonelt gjerde.</li>
<li>Området mellom bygningene og veien bør holdes mest mulig fritt for bygningsmessige installasjoner.</li>
<li>Bygningene bør bevares mest mulig uforandret mot gata, eventuelle takopplett må plasseres på baksiden av bygningene.</li>
</ul></div>








</root></body></html>