<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Ovnshus I</topic></title-block>
<figure class="full start"><img alt="Ovnshus I" src="../img/industriomraadet/ovnshus1910.jpg"/>
<figcaption>Ovnshuset i 1910.<br/>Foto: <a href="https://nia.no" target="_blank">NIA</a></figcaption></figure>
<p>Oppført med tre sammensatte ovnshaller (I, II og III) for de første Birkeland/ Eyde-ovnene på Rjukan,
 og to lagerhaller (IV og V). I den nordre delen på østsiden av bygget der det har tre etasjer ligger fordelingsstasjonen for strømforsyning til
 hele fabrikkområdet. Kraftledningene fra Vemork kom inn i byggets vestfasade, og fra Såheim på sørfasaden. På østsiden og i tilknytning tilfordelingsstasjonen ligger
et tilbygg fra 1910 som var omformerstasjon for Rjukanbanen. Bygget huset omformere fram til 1958.</p>

<p>Da Hydro gikk over til ammoniakkmetoden sluttet produksjonen etter lysbuemetoden i Ovnshus I.
 Bygget ble fra 1929 i stedet tatt i bruk i den nye produksjonsmetoden (Haber-Bosch) som forbrenningsanlegg for ammoniakk.
 Bygget ble dermed knyttet til nyanlegget som ble reist på dets vestside.
 Forbrenningsanlegget lå i den femte hallen, mens fjerde hall ble brukt som dampkjelanlegg.
 Det ble installert 25 forbrenningsovner for ammoniakkgass av fem ulike typer i hall V.
 Gassen kom fra synteseanlegg via gasometer og gikk til dampkjelanlegget i hall IV før den ble transportert til absorpsjonstårnene i tårnhuset.
Anlegget var i drift til 1983.</p>
<p>Ovnshuset ble oppført som en del av fabrikkanlegget Rjukan I. Det ble utformet slik at det kunne romme både tyske Schönherr-ovner og norske Birkeland/Eyde-ovner,
 alet etter resultatene av forsøkene på Notodden. Derfor fikk bygget både stor gulvflate og god høyde. Uavhengig av resultatene på Notodden fikk tyske
  BASF igjennom at det skulle være 96 tyske ovner og kun åtte norske ovner. Det ble dermed ovner i kun de tre nordligste hallene, mens de to siste
  ble benyttet som lager og forsøksanlegg. Ovnshuset kom i drift høsten 1911. To nye Birkeland/Eyde-ovner kom til i 1926.</p>
<p>Hallene gjenspeiles ved fem bueformete gavler hvor de ytterste har saltak og de tre i midten har buede tak. Samlet gulvareal er på 10.500 m2.
Bygget er oppført i klassisk industriarkitektur og med trekk av tradisjonell kontinental gavlarkitektur.
Det illustrerer imidlertid også en inngang til 1900-tallets moderne arkitektur.
Bygget følger samtidige prinsipper for fabrikkbygg med én flate, konstruksjon med rammeverk i stål,
takrytter på mønet for lys og avtrekk, og store vindusflater med jernsprosser.
På østsiden er det et sammenhengende vindusbånd.
Bygget er oppført i upusset teglstein med fundamentering i betong. Dekoren er begrenset til de to hallene i hver ende med enkle klassisistiske
vindusmarkeringer og felt med blindnisjer. Kraftledningene fra Vemork er borte, men det er porselenskopper og innføringsluker synlig i fasaden.</p>
<p>I dag er hele bygget lager og næringsareal.</p>
<figure class="full start"><img alt="Ovnshus I" src="../img/industriomraadet/ovnshusidag.jpg"/>
<figcaption>Ovnshuset i dag<br/>Foto: Per Berntsen</figcaption></figure>
<div class="anbefalinger"><div class="anbefalinger-tittel">Mer informasjon</div><ul><li><a href="nominasjonVerdensarv.pdf#page=115" target="_blank">Nominasjonsdokumentet til Unescos verdensarvliste</a></li></ul></div>













</root></div>
                </div>
        </body>
</html>