<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <!-- 	Fonts by Matthew Butterick
                Non-exclusive and non-transferable font-license -->
                <link rel="stylesheet" type="text/css" media="all" href="../css/fonts.css">
                <!--	Buy your own font-license at https://practicaltypography.com -->
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Private Bøen</topic><short-rule>Rjukans viktigste forretningssentrum</short-rule></title-block>
<p>Private Bøen er et av de få områder på Rjukan hvor Rjukan Byanlæg ikke stod for utbyggingen, men var overlatt til private utbyggere. Området grenset ikke til elva og ble ikke kjøpt opp av Norsk Hydro.
Halvor Haddeland kjøpte opp eiendommene, og området ble delt opp i 80 parseller etter rutemønster. Deretter ble de i stor grad solgt til private forretningsdrivende.</p>
<figure class="full start"><img alt="Kart over Private Bøen1914" src="../img/privateboen/privateboenkart1914.jpg"/>
<figcaption>I <a href="../img/kart/bykart1914_redusertstorrelse.jpg" target="_blank">det gamle bykartet fra 1914</a> er "Grænse mellem selskabets og den private bebyggelse" tydelig markert.</figcaption></figure>
<p>Mye av utbyggingen på Rjukan startet uten at man måtte søke om byggetillatelse, siden Rjukan i begynnelsen ikke hadde bystatus.
Der hvor bebyggelsen i områdene til Rjukan Byanlæg likevel ble planlagt i minste detalj, kan man i kartet ovenfor se hvordan bebyggelsen på Private Bøen ble bygget etter hvert som tomtene ble solgt, og som det passet den enkelte husbygger.
De arkitektoniske og planmessige kvalitetene i området ble stående i skarp relieff til de kvaliteter Hydro maktet å skape i sitt bysamfunn. På Private Bøen planla, prosjekterte og bygget byggmestere hus for hus, og utbyggingen foregikk i en
viss grad tilfeldig. Arkitekturen i området er senere betegnet som Byggmesterarkitektur.</p> <figure class="full start"><img alt="Butikklokale på Private Bøen" src="../img/privateboen/butikklokaleprivateboen.jpg"/>
<figcaption>Private Bøen ble byens viktigste forretningsområde. I dette bygget holdt slakteren til med kjøttforretning i kjelleren. Møbelforretning holdt til på høyre side i 1.etasje, mens Londonermagasinet holdt til på venstre side. 3.etasje var kontor og leilighet for jordmor, som på bildet titter ut av vinduet.<br/>
Foto og kilde: <a href="https://digitaltmuseum.no/021017259749/gatemiljo-butikklokale-pa-rjukan" target="_blank">NIA</a></figcaption></figure><p>Bygningsloven ble etter hvert gjeldende på Rjukan, noe som i mindre grad var et problem for Norsk Hydro som allerede bygget etter moderne prinsipper.
Verre var det på den Private Bøen.</p>

<p>Enkelte bygninger i området representerer viktige funksjoner i bysamfunnet. Eksempler på dette er Musikkhuset og Metodistkirken.
Musikkhuset var opprinnelig arbeiderbevegelsens Folkets Hus fra 1910, inntil et nytt Folkets Hus ble reist i 1930 som et av de flotteste forsamlingshus i Skandinavia. Det ble finansiert ved lån fra Hydro og Frydenlunds Bryggeri. I 1935 måtte Arbeiderforeningen overlate huset til Hydro, som døpte det om til Rjukanhuset. Sammen med parken foran, mot Sam Eydes-gate, utgjør Rjukanhuset områdets mest sentrale enkeltelement.</p>
<reader-note><p>Kilder og nærmere beskrivelse:<br/> <a href="kommunedelplanrjukan.php" target="_blank">Kommunedelplan Rjukan</a>
<br/>  <a href="nominasjonVerdensarv.pdf#page=65" target="_self">Nominasjonsdokumentet til Unescos verdensarvliste</a>
<br/> <a href="http://www.tinn-kommune.com/drupal-8/nb/node/3" target="_blank">Bygg og arkitektur i Tinn og på Rjukan</a>
<br/> <a href="https://www.visitrjukan.com/no/company-town" target="_blank">Company Town Rjukan - på egen hånd i Rjukans gater</a></p></reader-note>

















</root></div>
                </div>

        </body>
</html>