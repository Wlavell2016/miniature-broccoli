<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Hustype 118</topic></title-block>
<figure class="full start"><img alt="Hustype 118" src="../img/hustyper/118/118.jpg"/>
<figcaption>Hustype 118.</figcaption></figure>
<p>Hustype 118 er en horisontaldelt tomannsbolig i særegen stil, og finnes i to eksemplarer. Som bygningsvolum har det et nesten barokt uttrykk, med sin store, tunge bygningskropp og kontrasten mellom det massive hovedvolumet og det åpne verandatilbygget.
Bygningens utforming er tydelig nasjonalromantisk inspirert, med liggende panel, smårutede vinduer i ulike størrelser og formater, utskårde hjørnestolper, gerikter og dekorfelt. </p>
<p>Huset er utformet med et stort, kompakt hovedvolum og to mindre, utstikkende tilbygg. Mens det ene tilbygget framstår som en utvidelse av huskroppen med en omsluttende takflate trukket nedover langsiden av bygningen, er det andre tilbygget utformet som et eget saltaksvolum
lagt til hovedvolumet og utformet som en åpen, overbygd veranda. Et lite kvistoppbygg på taket gir lys til et stort tørkeloft. Den felles inngangsdøra for de to leilighetene er plassert rett i veggen på den ene langsiden av huset,
uten noe utvendig inngangparti eller annen overdekning, noe som understreker tyngden og det sluttede uttrykket i huset. Rundt inngangsdøra er det vist en utskåret omramming i nasjonalromantisk stil.</p>
<p>Som boligtype nærmer de to leilighetene seg romprogrammet i eneboligene med to soverom, spisestue med utgang til veranda, fullt bad på boligplanet og ekstra kjøkkenfunksjoner som eget spiskammers og «skrub». Dessuten hadde hver av leilighetene et eget pikerom på loftet. Men leilighetene mangler egen kjøkkeninngang for å plassere seg i det sosiale toppskiktet blant boligtypene.</p>
<div class="anbefalinger"><div class="anbefalinger-tittel">Mer informasjon</div><ul><li>Gjeldende <a href="kommunedelplanrjukan.php" target="_blank">kommunedelplan for Rjukan</a></li></ul></div>













</root></div>
                </div>
        </body>
</html>