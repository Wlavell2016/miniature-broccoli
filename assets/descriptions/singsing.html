<!DOCTYPE html>
<html lang="no">
        <head>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" media="all" href="../css/descriptions.css">
                <link rel="stylesheet" type="text/css" media="all" href="../css/fonts.css">
                <title>Verdensarven - Arkitektur, bygningstyper og byplanlegging i Rjukan</title>
        </head>
        <body id="body" class="body-text_century-supra" body-text="true">
                <div id="content">
                        <div id="doc"><root><title-block><topic>Sing Sing</topic></title-block>
<figure class="full start"><img alt="Sing Sing" src="../img/singsing/singsingPB.jpg"/>
<figcaption>Sing Sing - sett fra Mælandstippen. <br/>Foto: Per Berntesen</figcaption></figure>
<p>Det såkalte Sing Sing fyller to hele kvartaler og er utformet som en karrébebyggelse. Dette var en internasjonal byformingstrend i samtiden, og er kjent fra mange andre land.
I Danmark fikk denne bygningstypen sitt store gjennombrudd i 1920 årene, da det ble oppført mange storkarréer i København, der gårdsrommet ikke bare ble anlagt til praktiske formål, men også til rekreasjon.</p>
<reader-note><p><strong>Karrébebyggelse</strong>  Ordet kommer fra det franske "carré", som igjen er avledet av det latinske ordet for firkant: "quadratum". Karrébebyggelse er en bebyggelse som omgir et gårdsrom og
som selv omgis av gater.</p></reader-note>

 <p>Murbebyggelsen har et kompakt, massivt og borg- eller festningsaktig uttrykk som gir assosiasjoner til middelalderen, med bruk av tårnbygg, buede hjørner og store, buede porter som leder til en indre, lukket gårdsplass.
Rokokkovinduer, vinduslemmer med rombemotiv, samt dører med fiskebeinmønster var mye brukt på 1700-tallet og tidligere. Man kan anta at de store og krevende bygningskompleksene som for eksempel Sing-Sing ble utformet i fellesskap av de yngre arkitektene på byplankontoret,
mens den mer erfarne lederen for byplankontoret hadde overoppsynet og holdt et helhetlig grep om byggeprosjektene. </p>

<p>Det finnes tre tegningssett som viser Sing-Sing, hvert med litt ulikt preg og utforming. De eldste daterte tegningene av Sing-Sing er fra første halvdel av 1915. Disse tegningene er oppgitt å være tegnet av en person med initialene E.E.N, mens arkitekt Bjarne Blom har hatt
ansvaret for å revidere tegningene. Noen steder er de to navnene også skrevet etter hverandre på samme linje, noe som gjør det vanskelig å vite hvem som har gjort hva.
Disse eldste tegningene er ikke påført hustype, men det er oppgitt hvor mange familier som er tiltenkt å bo i de ulike bygningene.</p>
<figure class="full start"><img alt="Sing Sing" src="../img/singsing/singsingfasadetegning1916.jpg"/>
<figcaption>Sing Sing fasadetegning fra 1916.</figcaption></figure>
<p>Byggesøknaden for anlegget er datert 25.10-1915 og signert av Bjarne Blom. Allerede her har anlegget fått tilnavnet «Sing-Sing», og beskrives som fire arbeiderboliger beliggende mellom Sam Eydes gate, Øistein Hansens gate, Vestfjorddalsgat og Dahls gate (nedre Sing-Sing).
I byggesøknaden redegjøres det for brannsikkerheten i anlegget, med henvisning til branngavler og inndeling i avdelinger, og det gis en detaljert bygningsteknisk beskrivelse av hvordan murbygningene skulle oppføres. </p>

<p>En plantegningen fra 1915 viser et større bygningsvolum bygget opp av fire slike brannsikkerhetsmessige «avdelinger» som er plassert etter hverandre i lengderetningen. Her ser man hvordan hver «avdeling» er utformet rundt et lite,
gjennomgående trapperom som strekker seg fra kjeller til loft. Trapperommet gir bare adkomst til en boenhet i hver etasje, der en treromsplan bestående av kjøkken m/spiskammers, stue og soverom på tradisjonelt vis ligger samlet rundt en smal entre.</p>
 <figure class="full start"><img alt="Sing Sing" src="../img/singsing/singsing2.jpg"/>
<figcaption>Sing Sing - sett fra Sam Eydes gate. <br/>Foto: <a href="https://digitaltmuseum.no/021017909816/boliger-i-sing-sing" target="_blank">Andersen, Stig / NIA</a></figcaption></figure>
<p>Selv om ikke absolutt alle leilighetene i Sing-Sing har hatt sitt eget toalett, innebar planløsningene en klar standardheving i forhold til Egne Hjem - husene fra bare noen få år tidligere, der to boenheter delte felles wc i kjelleren.
I kjelleren på Sing-Sing hadde hver boenhet sitt kull- og vedlager og husholdningsbod, i tillegg til at tre og tre boenheter delte hvert sitt bryggerhus.</p>
<p>Nordre del av Sing Sing ble revet på 70-tallet.</p>

<figure class="full start"><img alt="Sing Sing" src="../img/singsing/singsing1.jpg"/>
<figcaption>Sing Sing - gårdsrommet. <br/>Foto: <a href="https://digitaltmuseum.no/021017909815/boliger-i-sing-sing" target="_blank">Andersen, Stig / NIA</a></figcaption></figure>
<div class="anbefalinger"><div class="anbefalinger-tittel">Mer informasjon</div><ul><li>Gjeldende <a href="kommunedelplanrjukan.php" target="_blank">kommunedelplan for Rjukan</a></li></ul></div></root></div>
                </div>
        </body>
</html>